# -*- mode: mandoku-view; -*-
#+TITLE: 格古要論
#+DATE: 2015-08-24 23:26:05.098247
#+PROPERTY: ID KR3j0170
#+PROPERTY: BASEEDITION WYG    
#+PROPERTY: JUAN 卷中
<pb:KR3j0170_WYG_002-1a>¶
欽定四庫全書¶
　格古要論卷中¶
　　　　　　　　　　　　　明　曹昭　撰¶
　古琴論¶
　　斷紋琴¶
古琴以斷紋為證不歴數百年不斷然斷紋有數等有¶
蛇腹斷其紋横截琴面相去或寸許或寸半有細紋斷¶
如髪千百條或有厎面皆斷者又有梅花斷其紋如梅¶
<pb:KR3j0170_WYG_002-1b>¶
花頭此最為古然雖古而有斷紋不清實脆透者又有¶
病者亦不為竒也¶
　　偽斷紋¶
用琴於冬日内曬或以猛火烘琴極熱以雪罨激裂之¶
然漆色還新¶
　　古琴色¶
古琴歴年既久漆光盡退其色如烏木此最竒古也¶
　　唐宋琴¶
<pb:KR3j0170_WYG_002-2a>¶
唐時雷文張越二家製琴得名其龍池鳳沼間有鉉餘¶
處悉窪令闗聲而不散宋時置官局製琴其琴俱有定¶
式長短大小如一故曰官琴但有不如式者俱是野斵¶
然偽斵者多冝仔細辨之¶
　　百衲琴¶
嘗見一琴列子様者其面用濶一寸許桐木條以漆膠¶
成斷紋尤多彈之聲如常亦無節病¶
　　古琴隂陽材¶
<pb:KR3j0170_WYG_002-2b>¶
古琴隂陽材葢桐木面日者為陽背日者為隂不論新¶
舊桐木置之水上陽面浮隂必沉反覆不易陽材琴旦¶
濁而暮清晴濁而雨清隂材琴旦清而暮濁晴清而雨¶
濁此可驗也¶
　　純陽琴¶
厎面俱用桐木謂之純陽琴古無此製近世為之取其¶
暮夜隂雨彈之聲不沉然不能達逺聲不實也¶
　　古琴様¶
<pb:KR3j0170_WYG_002-3a>¶
古琴惟夫子列子二様合古製若太古琴以一段木為¶
之近有雲和様其様不一皆非古製也¶
　　琴卓¶
琴卓須用維摩様髙二尺八寸可入漆於卓下闊可容¶
三琴長過琴一尺許卓面郭公磚最佳瑪瑙石南陽石¶
永石者尤好如用木者須用堅木厚一寸許則好再三¶
加灰漆以黑光之¶
　古硯論¶
<pb:KR3j0170_WYG_002-3b>¶
　　端溪下嵒舊坑石¶
端溪石出肇慶府端溪下嵒舊坑卵石色黑如漆細潤¶
如玉有眼眼中有暈六七眼相連排星斗像此嵒慶厯¶
間坑已竭又有一種卵石去臕方得材色青黑細潤如¶
玉有青花如筯頭大似碧石青瑩或有白㸃如粟排星¶
斗像水濕方見皆扣之無聲磨墨亦無聲此二種石最¶
貴下嵒止有一坑出此漆黒青花二種石其色未嘗紫¶
也别無新坑¶
<pb:KR3j0170_WYG_002-4a>¶
　　端溪中嵒舊坑新坑石¶
端溪中嵒舊坑亦卵石色紫如嫩肝細潤如玉有眼小¶
如緑豆或有緑絛紋或有白絛紋竪而圎者為眼横而¶
長者為絛扣之無聲磨墨亦無聲此種石亦貴外有黄¶
臕包絡久用鋒鋩不退北宋時此坑取亦竭矣中嵒新¶
坑石色淡紫眼如鸜鵒眼中有暈嫩者扣之無甚聲磨¶
墨微有聲久用鋒鋩退乏石有枯潤潤者亦難得此石¶
比下嵒低三等矣¶
<pb:KR3j0170_WYG_002-4b>¶
　　端溪上嵒舊坑新坑石¶
端溪上嵒舊坑新坑石皆灰色紫而麄燥眼如雞眼大¶
扣之磨墨皆有聲久用光如鏡面舊坑矟勝新坑惟端¶
石有眼古云無眼不成端其眼有活眼淚眼死眼活眼¶
勝淚眼淚眼勝死眼又云眼多石中有病¶
　　類端石¶
辰沅州出一種石色深黒質麄燥或有小眼端溪人販¶
歸刻作端溪様稱為黒端辰沅州人自製者多作犀牛¶
<pb:KR3j0170_WYG_002-5a>¶
八角等様○又有一種&KR2352;石出九溪&KR2352;溪表淡青内深¶
紫而帶紅有極細潤者久用則光如鏡面或有金線及¶
黄脉相間者號為紫袍金帶¶
　　歙溪龍尾舊坑新坑石¶
歙溪石出歙縣龍尾溪舊坑亦卵石色淡青黑無紋細¶
潤如玉水濕微紫或隠隠有白紋成山水星月異像乾¶
則否大者不過四五寸多作月硯就其材也或有純黒¶
者此石最貴不減端溪下嵒南唐時始開至宋取盡矣¶
<pb:KR3j0170_WYG_002-5b>¶
龍尾溪新坑色亦青黒質麄燥有極大者盈二三尺¶
　　歙溪羅紋刷絲金銀間刷絲眉子新舊坑石¶
四品舊坑皆青黑色紋細而潤如玉羅紋如細羅紋刷¶
絲如髪宻金銀間刷絲亦細宻眉子如甲痕或如蠶大¶
亦南唐時開至北宋無矣貴重不減龍尾舊坑四品新¶
坑質並枯燥紋亦麄眉子或長二三寸刷絲每條相去¶
一二分羅紋如羅紋大者盈二三尺¶
　　金星舊坑新坑石¶
<pb:KR3j0170_WYG_002-6a>¶
金星舊坑新坑石淡青色並麄燥大者盈尺乆用退乏¶
　　銀星舊坑新坑石¶
銀星舊坑新坑石並麄燥淡青黒色有星處不堪磨墨¶
多側取為硯乆用退乏如鏡面大者盈尺¶
　　萬州金星石¶
萬州懸崖金星石質亞端溪下嵒色漆黒細潤如玉水¶
濕金星則現乾則否極發墨乆用不退乏非歙也¶
　　洮河石¶
<pb:KR3j0170_WYG_002-6b>¶
洮河緑石色緑如藍潤如玉發墨不減端溪下嵒出臨¶
洮大河深水底甚難得今有緑石硯名洮石者多是&KR2352;¶
石之表或長沙山谷石也&KR2352;石潤而光不受墨¶
　　銅雀硯¶
銅雀䑓瓦入水經年之久故滋潤發墨世多偽者¶
　　未央硯¶
未央宫瓦亦注水經久不涸好事者以為硯¶
　珍竒論¶
<pb:KR3j0170_WYG_002-7a>¶
　　玉器¶
玉出西域於闐國有五色利刀刮不動温潤而澤摹之¶
靈泉應手而生凡㸔器物白色為上黄色碧色亦貴更¶
碾琢竒巧敦厚者尤佳有瑕玷皵動夾石及色不正欠¶
温潤者價低○白玉其色如酥者最貴但飡色(即飯/湯色)油¶
色及有雪花者皆次之○黄玉如粟者為貴謂之甘黄¶
玉焦黄者次之○碧玉其色青如藍黑者為貴或有細¶
墨星者色淡者次之○墨玉其色黒如漆又謂之墨玉¶
<pb:KR3j0170_WYG_002-7b>¶
價低西蜀亦有○赤玉其色紅如雞冠者好人間少見¶
○緑玉深緑色者為佳色淡者次之○甘青玉其色淡¶
青而帶黄○菜玉非青非緑色如菜葉玉之最低者¶
　　古玉¶
古玉器物白玉上有紅如血謂之血古又謂之屍古最¶
佳青玉上有黒漆古有渠古有甄古者價低嘗見菜玉¶
聨環上儼然黄土一重並洗不去此土古也¶
　　沙子玉¶
<pb:KR3j0170_WYG_002-8a>¶
此玉罕得比之白玉此玉粉紅潤澤多作刀靶環子之¶
類少有大者¶
　　罐子玉¶
雪白罐子玉係北方用藥於罐子内燒成者若無氣眼¶
者與真玉相似但比真玉則微有蠅脚乆逺不潤且脆甚¶
　　石類玉¶
有茅山石白而有光有水石冷白色或有水路或有飯¶
糝色者好者與眞玉相似雖刀刮不動終有石性不温¶
<pb:KR3j0170_WYG_002-8b>¶
潤冝細驗之¶
　　瑪瑙器¶
瑪瑙多出北方南蕃西蕃亦有非石非玉堅而且脆快¶
刀刮不動凡㸔碗盞器皿要様範好碾得薄不夾石者¶
為佳其中有人物鳥獸形者最佳有錦紅花者謂之錦¶
紅瑪瑙有漆黒中一線白者謂之合子瑪瑙有黒白相¶
間者謂之截子瑪瑙有紅白雜色如絲相間者謂之纒¶
絲瑪瑙此幾種皆貴有淡水紅者謂之漿水瑪瑙有紫¶
<pb:KR3j0170_WYG_002-9a>¶
紅花者謂之醬斑瑪瑙有海蟄色者兎面花者皆價低¶
凡器物刀靶事件之類㸔景好碾琢工夫及紅多者為¶
上古云瑪瑙無紅一世窮¶
　　柏枝瑪瑙¶
漿水瑪瑙色内有花紋如柏枝故謂之柏枝瑪瑙亦可¶
愛¶
　　水晶¶
古云千年氷化為水晶其性堅而脆刀刮不動色白如¶
<pb:KR3j0170_WYG_002-9b>¶
氷清明而瑩無纎毫瑕玷擊痕者為佳凡器皿碗盞素¶
者為好但碾花者必有節病出處多倭水晶第一南水¶
晶白北水晶黒信州水晶濁¶
　　硝子¶
假水晶用藥燒成者色暗青有氣眼或有黄青色者亦¶
有白者但不潔白明瑩¶
　　玻瓈¶
出南蕃有酒色紫色白色者與水晶相似器皿皆多碾¶
<pb:KR3j0170_WYG_002-10a>¶
雨㸃花兒者是眞其用藥燒者入手輕有氣眼與琉璃¶
相似¶
　　圎塊玉瑪瑙水晶¶
玉水晶瑪瑙大小圎塊有外面便見玉者為好亦有外¶
好而内反不佳者必用玉匠仔細辨驗¶
　　犀角¶
出南蕃西蕃雲南亦有成株肥大花兒好及正透者價¶
髙成株瘦小分兩輕花兒不好者但可入藥用其紋如¶
<pb:KR3j0170_WYG_002-10b>¶
魚子相似謂之粟紋每粟紋中有眼謂之粟明此謂之¶
山犀器物要滋潤粟紋綻花兒好其色黑如漆黄如栗¶
上下相透雲頭雨脚分明者為佳有通天花紋犀備百¶
物之形者最貴有重透者(黒中有黄花/黄中有黒花)有正透者(黑中/黄花)¶
(古云/通犀)此二等亦貴有倒透者(黄花/有黑)此等次之有花如椒¶
豆斑者色深又次之有黑犀無花純黒者但可車象棋¶
等物不甚直錢○凡犀帶多有角地上貼好犀作面夾¶
成一片者可驗底面花兒大小逺近更於側向尋合縫¶
<pb:KR3j0170_WYG_002-11a>¶
處可見眞偽又有原透花兒不齊整用藥染成黑者則¶
無雲頭雨脚黄黑連處純黑而不明但有粟紋不圎者¶
必是原透花兒不居中用湯煮軟攅打端正者不是生¶
犀冝一一驗之凡器皿須要雕琢工夫及様範好冝頻¶
頻㸔之不可見日恐燥不潤故也¶
　　毛犀¶
其色與花斑皆類山犀而無粟紋其紋理似竹故謂之¶
氂犀此非犀也不為竒¶
<pb:KR3j0170_WYG_002-11b>¶
　　骨篤犀¶
出西蕃其色如淡碧玉稍有黄其紋理似角扣之聲清¶
如玉摩刮齅之有香燒之不臭能消瘇毒及能辨毒藥¶
又謂之碧犀此等最貴¶
　　珊瑚樹¶
生大海山陽處水底海人以鐡網取之其色如銀朱鮮¶
紅樹身髙大枝柯多者為勝但有髓眼及淡紅色者價¶
輕此物貴賤並隨眞珠枝柯有朽斷者用釘梢定鎔紅¶
<pb:KR3j0170_WYG_002-12a>¶
蠟粘接冝仔細㸔如有零碎材料每兩直價¶
　　琥珀¶
出南蕃西蕃乃楓木之精液多年化為琥珀其色黄而¶
明瑩潤澤其性若松香色紅而且黄者謂之明珀有香¶
者謂之香珀鵞黄色者謂之蠟珀此等價輕深紅色者¶
謂之血珀此出髙麗倭國其中有蜂蟻松枝者甚可愛¶
此物於皮膚上揩熱用紙片些少離寸許則自然飛¶
起假者以羊角染色為之¶
<pb:KR3j0170_WYG_002-12b>¶
　　蠟子¶
出南蕃西蕃性堅有紅蠟紫蠟亦有酒色者俱明瑩有¶
大如指面者亦有小者多儘大儘貴古云蠟重一錢價¶
直十萬可相嵌釧鐲碗盞戒指用自然生成者好碾琢¶
者不佳假造用藥燒成者内有氣眼¶
　　猫睛¶
出南蕃性堅黄如酒色睛活者中間一道白横搭轉側¶
分明與猫兒眼睛一般者為好若睛散及死而不活者¶
<pb:KR3j0170_WYG_002-13a>¶
或青黒色者皆不為竒大如指面者尤佳小者價輕冝¶
相嵌用¶
　　馬價珠¶
青珠兒出西蕃諸國色青如翠道地有指面大轉身青¶
者多做管索兒用亦有當三折二錢大者顔色好者直¶
價如馬故謂之馬價珠但夾石粉青有油烟及色老者¶
價低土蕃回鶻國珠兒顔色不甚好多似好靛石或云¶
凡遇灰塵迷眼以珠兒拂之則明也¶
<pb:KR3j0170_WYG_002-13b>¶
　　碧靛子¶
碧石出南蕃西蕃青緑色好者頗與馬價珠相類有黒¶
緑色者低皆不甚直錢又謂之比靛子冝相嵌用¶
　　石榴子¶
出南蕃類瑪瑙顔色紅而明瑩如石榴肉相似故謂之石¶
榴子冝相嵌用¶
　　鋪絨線¶
此石顔色純緑明瑩如鋪絨線相似冝相嵌絛環等用¶
<pb:KR3j0170_WYG_002-14a>¶
不甚直錢¶
　　金星石¶
出金坑色青如頭澱無金星不夾石者好有金星褐色¶
者不中皆不甚直錢凡器物須㸔碾得竒巧為佳¶
　　南珠¶
出南海蚌中南蕃者好廣西者易黄要身分圎及色白¶
而精光者價髙以大小粒數等分兩定價古云一圎二白¶
又云一顆圎十顆錢¶
<pb:KR3j0170_WYG_002-14b>¶
　　北珠¶
出北海亦論大小分兩定價㸔身分圎轉身青色披肩¶
結頂者價髙如骨色粉白油黄渾色者價低¶
　　硨磲¶
形似蚌極厚大色白有紋理不甚直錢¶
　　玳瑁¶
出南蕃大海中白多黒少價髙黑斑多者不為竒有黄¶
紫者用龜筒夾玳瑁黑㸃兒冝細驗之¶
<pb:KR3j0170_WYG_002-15a>¶
　　龜筒¶
出南蕃海中其色似玳瑁而無斑¶
　　鶴頂¶
出南蕃大海中有魚頂中魫紅如血故名鶴魚今用龜¶
筒夾鶴魚魫為梳故名鶴頂梳¶
　　象牙¶
出南蕃西蕃及廣西交趾皆有南蕃者長大廣西交趾¶
者短小新鋸開粉紅色者為佳¶
<pb:KR3j0170_WYG_002-15b>¶
　　江猪牙¶
出南蕃如棗色紋理麄細與象牙相似世傳多年龍牙¶
多作刀靶扇柄假者以白象牙用藥煮成¶
　　花羊角¶
多出北地黑身白花者髙白身黑花者低作刀靶染油¶
不滑凡刀靶鸂&KR0529;木為最花羊角次之他物不及¶
　　龍涎¶
出大食國無香有脉色白者如百藥煎而膩理黑者亞¶
<pb:KR3j0170_WYG_002-16a>¶
之如五靈脂而光澤能發衆香故用以合香¶
　　金剛鑚¶
出西蕃深山之髙頂人不可到乃鷹隼打食在上同肉¶
喫於腹中却於野地鷹糞中獲得㸔大小定價如辨眞¶
偽於炭火中燒紅入釅醋中浸之假者踈而易碎眞者¶
乃硬而可用如失去和灰土掃在乳鉢内擂之響者是¶
也¶
　　鸚鵡杯¶
<pb:KR3j0170_WYG_002-16b>¶
即海螺出廣南土人雕磨類鸚鵡或用銀相足作酒杯¶
故謂之鸚鵡杯鸕鷀杓亦海螺俱不甚直錢¶
　　鬼功石¶
嘗有戒指嵌瑪瑙一塊面上碾成十二支生肖其紋細¶
如髪似非人功故謂之鬼功石又曰鬼國石¶
　　鬼功毬¶
嘗有象牙圎毬兒一箇中直通一竅内車數重皆可轉¶
動故謂之鬼功毬或云宋内院中作者¶
<pb:KR3j0170_WYG_002-17a>¶
　　天生聖像¶
嘗有降眞香節内及木節中生成眞武像有石中及蚌¶
中生成觀音像此乃天地造化眞世之竒寶也¶
　金鐵論¶
　　金¶
出南蕃西蕃雲南髙麗等處沙中南蕃𤓰子金麩皮金¶
皆生金也雲南葉子金西蕃回回錢此熟金也其性柔¶
而重色赤足色者靣有椒花鳯尾及紫霞如和銀者性¶
<pb:KR3j0170_WYG_002-17b>¶
柔石試色青火燒不黑和氣子者(即紅銅又名張/公又名身子)石試¶
有聲而落屑色赤而性硬火燒黑色古云金怕石頭銀¶
怕火其色七青八黄九紫十赤以赤色為足色金也¶
　　紫金¶
古云半兩錢即紫金今人用赤銅和黄金為之然世未¶
嘗見眞紫金也¶
　　金詐藥¶
用燔硝緑礬鹽留窰器内入淨水調和火上煎色變則¶
<pb:KR3j0170_WYG_002-18a>¶
止然後刷上金器物烘乾留火内略燒焦色急入淨水¶
刷洗如不黄再上然只在外也¶
　　銀¶
出信處等州山中足色者成錠面有金花次者緑花又¶
次者黒花故謂之花銀蜂窠内有倒滴而光澤火燒色¶
不改又次者松紋假金花以宻陀僧為之若面有黒斑¶
而不光澤者必有黒鉛在内九成者火燒後死白邊帶¶
灰色¶
<pb:KR3j0170_WYG_002-18b>¶
　　鑌鐵¶
出西蕃面上自有旋螺花者有芝蔴雪花者凡刀劍器¶
打磨光淨用金絲礬礬之其花則見價直過於銀古云¶
識鐵强如識金假造者是黒花冝仔細㸔驗刀子有三¶
絶大金水總管刀一也西蕃鸂&KR0529;木靶二也韃靼樺皮¶
鞘三也嘗有鑌鐵剪刀一把製作極巧外面起花鍍金¶
裏面嵌銀回回字者¶
　　定鐵¶
<pb:KR3j0170_WYG_002-19a>¶
出甘肅北方青黒色性最堅燥北方多用此鐵作利刀¶
其價低於鑌鐵多矣¶
　¶
　¶
　¶
　¶
　¶
　¶
<pb:KR3j0170_WYG_002-19b>¶
　¶
　¶
　¶
　¶
　¶
　¶
　¶
　格古要論卷中¶
