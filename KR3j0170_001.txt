# -*- mode: mandoku-view; -*-
#+TITLE: 格古要論
#+DATE: 2015-08-24 23:26:05.082934
#+PROPERTY: ID KR3j0170
#+PROPERTY: BASEEDITION WYG    
#+PROPERTY: JUAN 卷上
<pb:KR3j0170_WYG_001-1a>¶
欽定四庫全書¶
　格古要論巻上¶
　　　　　　　　　　　　　明　曹昭　撰¶
　古銅器論¶
　　古銅色¶
銅器入土千年色純青如翠入水千年色純緑如𤓰皮¶
皆瑩潤如玉未及千年雖有青緑而不瑩潤有土蝕穿¶
剝處如蝸篆自然或有斧鑿痕則偽也器厚者止能秀¶
<pb:KR3j0170_WYG_001-1b>¶
三分之一或減半其體還重器薄者銅將秀盡有穿破¶
處不見銅色惟見青緑徹骨其中或有紅色如丹不曽¶
入水土惟流傳人間者其色紫褐而有硃砂斑垤起如¶
上等辰砂此三等結秀最貴有如蠟茶色者有如黒漆¶
色者在水土年近雖秀不能入骨亦不瑩潤此皆次之¶
嘗攷西漢銅錢至今一千五百餘年雖有青緑而少瑩¶
潤亦無硃砂斑垤起者漢印亦然今所見古銅器青緑¶
剝蝕徹骨瑩潤如玉及有硃砂斑垤起者非三代時物¶
<pb:KR3j0170_WYG_001-2a>¶
無此也¶
　　偽古銅¶
用釅醋調䃃砂末匀傅新銅器上候成蠟茶色或漆色¶
或緑色入水浸後用糯稻草燒烟薰之以新布擦光或¶
椶刷刷之偽朱砂斑以漆調朱為之然俱在外不能入¶
骨最易辨也¶
　　三代器¶
夏尚忠商尚質周尚文其制器亦然商器質素無文周¶
<pb:KR3j0170_WYG_001-2b>¶
器雕篆細宻而夏器獨不然常有夏器於銅上相嵌以¶
金其細如髪夏器大抵皆然然相嵌今訛為商嵌詩云¶
追琢其章金玉其相¶
　　局器¶
唐天寳間至南唐後主時於句容縣置官塲以鑄之故¶
其上多有監官花押其體輕薄花紋細而可愛非古器¶
也亦有微青緑色及朱砂斑者不能徹骨瑩潤¶
　　新銅器¶
<pb:KR3j0170_WYG_001-3a>¶
宋句容縣及台州鑄者多是小雷紋花兒元杭州姜娘¶
子平江王吉鑄銅器皆得名花紋麄姜鑄勝於王俱不¶
甚直錢¶
　　古鑄¶
古之鑄器以蠟為模花紋細如髪而匀淨分曉識文筆¶
畫如仰瓦而不深峻大小深淺如一並無砂纇此乃作¶
事之精緻也其款識稍有模糊不勻淨及様範不端正¶
者必野鑄也¶
<pb:KR3j0170_WYG_001-3b>¶
　　古銅款識¶
或云款乃花紋以陽識器皿居外而垤識乃篆字以紀¶
功所謂銘書鍾鼎居内而坳三代用隂識其字&KR0638;入漢¶
用陽識其字垤起間有&KR0638;者葢隂識難鑄陽識易成但¶
有陽識者决非三代器也¶
　　古香爐¶
上古無香焚蕭艾尚氣臭而已故無香爐今所用者皆¶
古之祭器鼎彛之屬非香爐也惟博山爐乃漢太子宫¶
<pb:KR3j0170_WYG_001-4a>¶
中所用香爐也香爐之制始於此多有象古新鑄者當¶
以體質顔色辨之¶
　　古鏡¶
古人鑄鏡必用青銅制作精緻惟唐鏡紐最高大故諺¶
云唐大鼻¶
　　古器辟邪¶
古銅器多能辟祟人家宜寳之葢山精木魅之能為祟¶
者以歴年多爾三代鍾鼎彛器歴年又過之所以能辟¶
<pb:KR3j0170_WYG_001-4b>¶
祟其十二時鏡能應時自鳴此古靈異器也¶
　　古瓶養花¶
古銅器入土年久受土氣深用以養花花色鮮明如枝¶
頭開速而謝遲則就瓶結實陶器亦然¶
　古畫論¶
　　六法三品¶
射赫云畫有六法一曰氣韻生動二曰骨法用筆三曰¶
應物象形四曰隨類傅彩五曰經營位置六曰傳模移¶
<pb:KR3j0170_WYG_001-5a>¶
冩六法精論萬古不移自骨法用筆以下五法可學而¶
能如其氣韻必在生知固不可以巧宻得復不可以嵗¶
月到黙契神㑹不知然而然也故氣韻生動出於天成¶
人莫窺其巧者謂之神品筆墨超絶傳染得冝意趣有¶
餘者謂之妙品得其形似不失規矩者謂之能品也¶
　　三病¶
畫有三病皆繫用筆一曰版二曰刻三曰結版者腕弱¶
筆癡全虧取與物狀平褊不能圎混也刻者運筆中疑¶
<pb:KR3j0170_WYG_001-5b>¶
心手相戾勾畫之際妄生圭角也結者欲行不行當散¶
不散似物凝礙不能流暢也¶
　　一十二忌¶
一曰布置拍塞二曰逺近不分三曰山無氣脉四曰水¶
無源流五曰境無夷險六曰路無出入七曰石止一面¶
八曰樹少四枝九曰人物傴僂十曰樓閣錯雜十一曰¶
滃渰失冝十二曰㸃染無法凡畫有犯於此雖工不取¶
　　辨古名畫¶
<pb:KR3j0170_WYG_001-6a>¶
佛道有福聚端嚴之像人物有顧盼語言之意衣紋樹¶
石用筆類書衣紋大而調暢細而勁健有卷摺飄舉之¶
勢樹分老嫩屈節皺皮石看三靣皴皵老潤山水林泉¶
幽閒深逺有四時朝暮風雨晦明雲烟出沒之景水源¶
來歴分明湯湯若動橋道往來野逕縈迴屋廬深&KR0201;一¶
斜一直折筭無虧魚龍有游泳升降之勢花果隂陽向¶
背帶露迎風飛禽走獸飲啄動静精神奪真有如此者¶
定知名手也¶
<pb:KR3j0170_WYG_001-6b>¶
　　古畫真跡難存¶
董源李成近代人耳所畫猶稀如星鳳况晉唐名賢真¶
跡其可得見之哉嘗攷其故葢古畫紙絹皆脆如常舒¶
卷損壊者多或聚於富貴之家一經水火喪亂則舉羣¶
失之非若他物猶有散落存者¶
　　書畫一法¶
古人云畫無筆跡如書之藏鋒常見趙魏公自題已畫¶
云石如飛白木如籀冩竹應須八法通正所謂書畫一¶
<pb:KR3j0170_WYG_001-7a>¶
法也¶
　　畫山水皴皵¶
畫山石有披麻皴亂斧鑿痕皴芝蔴皴雨㸃皴骷髏皴¶
鬼面皴彈渦皴有潑墨礬頭凌面用筆有老潤者有恬¶
潔者描人物有鐵線筆蘭葉筆游絲筆顫筆亦各師一¶
家但調暢勁健為佳¶
　　士夫畫¶
趙子昂問錢舜舉曰如何是士夫畫舜舉答曰𨽻家畫¶
<pb:KR3j0170_WYG_001-7b>¶
也子昂曰然余觀唐之王維宋之李成郭熙李伯時皆¶
高尚士夫所畫與物傳神盡其妙也近世作士夫畫者¶
繆甚矣¶
　　古畫用筆設色¶
古人用筆圓熟傅色入絹素思大神妙愈玩愈妍雖年¶
逺破蒸亦精神後人作者色墨皆浮於縑素之上全無¶
精彩初觀可取久則意盡矣¶
　　古畫絹色¶
<pb:KR3j0170_WYG_001-8a>¶
古畫絹色淡黑自有一種古香可愛惟佛像香烟薫黒¶
者多偽作者取香烟瀝或竈&KR0196;脂搗碎煎汁染絹其色¶
黄而不精彩古絹自然破者必有鯽魚口須連三四絲¶
不直裂偽作者則否其絹亦新¶
　　古畫絹素¶
唐絹絲麄而厚或有搗熟者有獨梭絹濶四五尺餘者¶
五代絹極麄如布宋有院絹匀淨厚宻亦有獨梭絹有¶
等極細宻如紙者但有稀薄者非院絹也元絹類宋絹¶
<pb:KR3j0170_WYG_001-8b>¶
有獨梭絹出宣州有宓機絹極匀淨厚宻嘉興魏塘宓¶
家故名宓機趙松雪盛子昭王若水多用此絹作畫¶
　　院畫¶
宋畫院衆工凡作一畫必先呈藁然後上眞所畫山水¶
人物花木鳥獸種種臻妙¶
　　無名人畫¶
無名人畫有甚佳者今人以無名命為有名不可勝數¶
如見牛即戴嵩見馬即韓幹尤為可笑¶
<pb:KR3j0170_WYG_001-9a>¶
　　沒骨畫¶
嘗有一圖獨梭熟絹黄筌作榴花百合皆無筆墨惟用¶
五彩布成其榴花一樹百餘花百合一本四花花色如¶
初開極有生意信乎神妙也¶
　　名畫無對軸¶
李成范寛蘇東坡米南宫父子皆高尚士夫以畫自娱¶
人家遇其適興則留數筆豈能有對軸哉今人以孤軸¶
為慊不足與之言畫矣¶
<pb:KR3j0170_WYG_001-9b>¶
　　御府書畫¶
徽宗御府所藏書畫最多俱是御書標題後用宣和玉¶
瓢御寳於中多有臨摹者未可盡以為真收者仔細辨¶
之¶
　　畫難題名¶
米南宫云范寛師荆浩王詵常以二畫見送題勾龍爽¶
因重背入水於石上有洪谷子荆浩筆字様全不似寛¶
後於丹徒僧房有一軸山水與浩一同於瀑泉邊題華¶
<pb:KR3j0170_WYG_001-10a>¶
原范寛廼少年所作信荆浩弟子也以一畫易之以示¶
鑒者以此論之畫難題名也¶
　　題跋畫¶
古人題畫書於引首宋徽廟御書題跋亦然故宣和間¶
背書畫用黄絹引首也近世多書於畫首趙松雪云畫¶
至近世遭一刼也¶
　　裝背畫¶
畫不脫落不冝重背一背則一損精神墨跡法帖亦然¶
<pb:KR3j0170_WYG_001-10b>¶
邊道破碎必用補葺不可裁去裁則損畫多矣¶
　　王維畫¶
王維字摩詰家居藍田輞川嘗作輞川圗山峰盤廻竹¶
樹瀟灑石小劈斧皴樹梢雀爪葉多夾筆描畫人物¶
眉目分明筆力清勁張彦逺云王維畫得興處不問四時¶
如畫花徃徃以桃杏芙蓉蓮花同作一景畫袁安卧雪¶
圗有雪裏芭蕉此乃得心應手意到便成故造理入神¶
逈得天眞難與世俗論也¶
<pb:KR3j0170_WYG_001-11a>¶
　　李思訓畫¶
李思訓唐宗室也善畫設色山水筆法遒勁澗谷幽深¶
峯巒明秀石用小劈斧樹葉用夾筆嘗作金碧圗障筆¶
格艷麗雅有天然冨貴氣象子昭道畫亦如父故世稱¶
大李將軍小李將軍也¶
　　李伯時畫¶
李公麟字伯時號龍眠居士其畫但作水墨不曾設色¶
畫無筆跡凡有筆跡重濁者皆偽也獨用澄心堂紙為¶
<pb:KR3j0170_WYG_001-11b>¶
之惟臨摹古畫有用絹著色者¶
　　董源畫¶
董源江南人其山峭拔髙聳從脚至頂轉摺分明其石¶
若披麻其水縠紋樹多亭直葉單夾筆兼之喜多作人¶
物設色效李思訓其溪橋洲渚咸有生意一片江南景¶
也¶
　　李成畫¶
李成字咸熙營丘人善山水初師闗仝頴悟融變思清¶
<pb:KR3j0170_WYG_001-12a>¶
格老有以過之世絶無其畫故不細論也¶
　　郭熙畫¶
郭熙山水其山聳拔盤迴水源高逺多鬼面石亂雲皴¶
鷹爪樹松葉攅針雜葉夾筆單筆相半人物以尖筆帶¶
㸃鑿絶佳自著山水訓議論卓絶千古可規¶
　　蘇東坡畫¶
東坡畫竹從地一直起至頂未曾逐節分以濃淡墨分¶
葉背面作枯木虬屈無端石皴硬竒怪如胷中盤鬱也¶
<pb:KR3j0170_WYG_001-12b>¶
　　米氏畫¶
米芾字元章山水學董源天真發露怪怪竒竒子元暉¶
畧變父法自成一家烘鎖㸃綴草草而成不失天真也¶
畫紙不用膠礬不肯於絹上畫臨摹古畫有用絹者¶
　　李唐畫¶
李唐善山水初法李思訓其後變化愈覺清新多喜作¶
長圖大障其石大劈斧皴水不用魚鱗縠紋有盤渦動¶
蕩之勢觀者神驚目眩此其妙也¶
<pb:KR3j0170_WYG_001-13a>¶
　　馬逺畫¶
馬逺師李唐下筆嚴整用焦墨作樹石樹葉夾筆石皆¶
方硬以大劈斧帶水墨皴其作全境不多其小幅或峭¶
峯直上而不見其頂或絶壁直下而不見其腳或近樹¶
參天而逺山低孤舟泛月而一人獨此邊角之境也¶
　　夏珪畫¶
夏珪善山水布置皴法與馬逺同但其意尚蒼古而簡¶
淡喜用秃筆樹葉間夾筆樓閣不用尺界畫信手畫成¶
<pb:KR3j0170_WYG_001-13b>¶
突兀竒怪氣韻尤髙¶
　　髙士安畫¶
髙士安字彦敬回鶻人居官公暇登山賞覽其湖山秀¶
麗雲烟變滅藴於胷中發於毫端自然髙絶其峯巒皴¶
法董源雲樹學米元章品格渾厚元朝第一名畫也¶
　　　歴代畫者不可勝數畧取數人家法以俟知者¶
　古墨跡論¶
　　眞行草墨跡¶
<pb:KR3j0170_WYG_001-14a>¶
真行草書之法姜白石書譜論之備矣凡辨古人墨跡¶
當觀其用筆雖體制飄逸典重不同其法一也如真書¶
宜逐筆拆看不可全以體制紙色言之¶
　　響榻¶
響榻偽墨跡用紙加碑帖上向明處以游絲筆圏却字¶
畫填以濃墨謂之響榻然圏隠隠猶存其字亦無精彩¶
　　古帖難辨¶
唐蕭誠偽為古帖示李邕曰右軍真跡邕欣然曰是真¶
<pb:KR3j0170_WYG_001-14b>¶
物誠以實告邕復視曰細看亦未能好以此論之古人¶
墨跡未易辨也¶
　　古墨跡紙色¶
古墨跡紙色必表古而裏新贗作者用古紙浸汁染之¶
則表裏俱透微揭視之乃見矣¶
　　古紙¶
北紙用横簾造紋必横其質鬆而厚南紙用竪簾紋竪¶
若二王真跡多是會稽竪紋竹紙唐有麻紙其質厚有¶
<pb:KR3j0170_WYG_001-15a>¶
硬黄紙其質如漿潤澤瑩滑用以書經故善書者多取¶
其作字今有二王真跡用硬黄紙者皆唐人倣書也五¶
代有澄心堂紙宋有觀音紙匹紙長三丈有彩色粉箋¶
其質光滑蘇黄多用是作字元亦有彩色粉箋有蠟箋¶
彩色花箋羅紋箋皆出紹興有白籙紙清江紙觀音紙¶
出江西趙松雪庫庫子山張伯雨鮮于樞多用此紙有¶
倭紙出倭國以蠶繭為之細白光滑之甚¶
　　　余嘗見宋徽廟御筆書千文一軸其紙首尾長¶
<pb:KR3j0170_WYG_001-15b>¶
　　　五丈竒信乎匹紙三丈也¶
　古碑法帖論¶
　　蘭亭帖¶
蘭亭帖世以定武本為第一金陵清涼本為第二其定¶
武本薛向師正别刻石易去大觀中於薛向家取入禁¶
中建炎南渡不知存亡清涼本洪武初因寺入官其石¶
留天界寺住持僧金西白盜去後事發其僧繫獄死石遂¶
不知所在¶
<pb:KR3j0170_WYG_001-16a>¶
　　淳化閣帖¶
宋太宗捜訪古人墨跡於淳化中命侍書王著用棗木¶
板摹刻十卷於祕閣各卷尾篆書題云淳化三年壬辰¶
嵗十一月六日奉聖㫖摹勒上石上有銀錠紋用澄¶
心堂紙李庭珪墨拓打手揩之而不汚乃親王大臣則¶
賜一本人間罕得今世人所有皆轉相傳摹者¶
　　絳帖¶
尚書潘師旦用淳化閣帖増入别帖重摹刻二十卷於¶
<pb:KR3j0170_WYG_001-16b>¶
絳州北紙北墨極有精神在淳化閣帖之次其石比淳¶
化帖本絳帖高二字¶
　　潭帖¶
淳化帖頒行潭州摹刻一本與絳帖鴈行慶厯間僧希¶
白重摹本亦佳紹興間第三次重摹者失真矣¶
　　臨江戲魚堂帖¶
元祐間劉次莊以淳化閣帖十卷摹刻於臨江除去卷¶
尾篆題而増釋文亦在潭帖之次¶
<pb:KR3j0170_WYG_001-17a>¶
　　太清樓帖¶
大觀間奉㫖以御府所藏真跡重刻於太清樓與淳化¶
帖有數帖多寡不同其中有蘭亭帖皆蔡京標題卷尾¶
題云大觀三年正月一日奉聖㫖摹勒上石¶
　　元祐祕閣續帖¶
元祐中奉㫖以御府所藏真跡除淳化帖外刻續法帖¶
耳¶
　　黔江帖¶
<pb:KR3j0170_WYG_001-17b>¶
秦子明於長沙摹刻僧寳月古法帖十卷載入黔江紹¶
聖院乃潭人湯正臣父子刻石¶
　　東庫本¶
世傳潘氏子析居法帖石分為二其後絳州公庫乃得¶
其上十卷絳守重刻下十卷足之一部名東庫本其家¶
復重刻上十卷亦足一部於是絳州有公私二本靖康¶
兵火石並不存後金人重摹者天淵矣¶
　　武陵帖¶
<pb:KR3j0170_WYG_001-18a>¶
武陵帖二十卷較諸帖增益最多中間有右軍黄庭他¶
本所無博而不精殊無足取¶
　　賜書堂帖¶
賜書堂帖宋宣獻公刻於山陽有古鍾鼎識文絶妙但¶
二王帖未精石已不存後又重摹¶
　　蔡州帖¶
蔡州臨摹絳帖上十卷刻石出於臨江潭帖之上¶
　　彭州帖¶
<pb:KR3j0170_WYG_001-18b>¶
彭州亦刻歴代法帖十卷不甚精彩紙類北紙¶
　　汝州帖¶
汝州帖乃摘諸帖中字牽合為之每卷後有汝州印後¶
㑹稽重摹謂之蘭亭帖¶
　　淳熙祕閣續帖¶
淳熙間奉㫖以御府珍儲刻石禁中卷尾題云淳熙二¶
年乙巳嵗二月十五日修内司恭奉聖㫖摹刻上石¶
　　利州本¶
<pb:KR3j0170_WYG_001-19a>¶
慶元中以戲魚堂帖并釋文重刻石於益昌釋文字畫¶
較臨江帖稍大¶
　　二王帖¶
二王帖許提舉閑刻於臨江摹勒極精¶
　　甲秀堂帖¶
甲秀堂帖廬江李氏刻前有王顔書多諸帖未見後有¶
宋人書亦多¶
　　星鳯樓帖¶
<pb:KR3j0170_WYG_001-19b>¶
星鳯樓帖尚書趙彦約刻於南康雖衆刻重摹而精善¶
不茍¶
　　羣玉堂帖¶
羣玉堂帖韓侂胄刻所載前代遺跡多亦有宋人者¶
　　玉麟堂帖¶
玉麟堂帖吳琚摹刻穠而不精多雜米家筆仗¶
　　寳晉齋帖¶
寳晉齋帖曹之格摹刻星鳳之子在諸帖為最下¶
<pb:KR3j0170_WYG_001-20a>¶
　　百一帖¶
百一帖王萬慶摹刻筆意清遒雅有勝趣刻手不精¶
　　南北碑紙墨¶
北墨多用松烟色青北紙横紋其質鬆厚不甚染墨拂¶
之如薄雲過青天凡北碑皆然不用油蠟南碑用油烟¶
墨色純黒用油蠟碑文贗墨皆倣此¶
　¶
　¶
<pb:KR3j0170_WYG_001-20b>¶
　¶
　¶
　¶
　¶
　¶
　¶
　¶
　格古要論卷上¶
